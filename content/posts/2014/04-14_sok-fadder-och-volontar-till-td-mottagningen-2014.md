---

title: Sök Fadder och Volontär till TD-mottagningen 2014!
date: 2014-04-14
authors: ["Ordförande"]
tags:
  - "Arkiv"
  - "Alla"
  - "Engagemang"

---

Är du grym på att stå i köket, vill du kanske bli eller är fadder något
för dig? Kanske både och? Klicka in på http://recce.se/volontar och
http://recce.se/fadder och anmäl dig som Fadder och Volontär till
TD-mottagningen 2014! Det blir superkul!

Fadder- och Volontärsanmälan till årets TD-mottagning är nu öppen, till
och med 6 maj, så det är alltså hög tid att anmäla sig om man vill vara
med och välkomna de nya reccarna till hösten!

Som Volontär kan du välja mellan flera roliga och intressanta poster.
Köxvolontär, Uppdragsvolontär eller Kioskvolontär är exempel på saker
man kan engagera sig som under de två mottagningsveckorna. Alla
volontärsposter och information om dessa hittar du på sidan där du
anmäler dig.

Som Fadder välkomnar du de nya reccarna till sitt nya studentliv i
världens bästa studentstad, Uppsala! Du planerar aktiviteter för
reccarna, svarar på frågor och är allmänt en hjälpande hand för reccarna
i deras nya tillvaro här i Uppsala. Mer information finns på sidan där
du anmäler dig.

Undrar du något om vad det innebär att vara fadder och volontär så
kommer vi i TD-mottagningen att finnas på plats utanför 4000-korridoren
tisdag den 15 april, onsdag den 16 april samt torsdag 17 april under
lunchtid för att svara på frågor!

//TD-mottagningen 2014