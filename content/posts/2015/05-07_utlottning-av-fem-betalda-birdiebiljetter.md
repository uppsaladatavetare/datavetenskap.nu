---

title: Utlottning av fem betalda Birdiebiljetter!
date: 2015-05-07
authors: ["PR-Amanuens"]
tags:
  - "Arkiv"
  - "Alla"
  - "PR-amanuens"
  - "Uppsala Datavetare"

---

[Birdie](http://birdie.org/) är ett stort LAN-party som håller till i
Uppsala varje år. I år är det dags för den 25:e upplagan, och nu har du
chansen att få din biljett betald av DV-programmet!

**Vad behöver man göra?** Det enda du behöver göra är att ta på dig din
röda DV-overall och gärna även en DV-tshirt(som säljs av UD nere i
Foobar!), och bära dessa under evenemanget. Iallafall så länge som
hygienen tillåter!

**Vad är syftet?** Syftet är självklart att göra lite reklam för DV, men
även att ge er DV-studenter en chans att få göra någonting roligt!

**Om man redan har köpt biljett då? När får jag pengarna?** Ingen fara,
det enda som behövs(om du blir vald i utlottningen) är ett kvitto på
ditt köp. Biljetten får man köpa på egen hand först, och så kommer
pengarna i efterhand då man skickat in kvittot! **OBS!** Det är
smidigast om ditt kvitto endast innehåller din egen biljett, och ingen
annans. (Dvs. köp inte flera biljetter till dina vänner på samma
kvitto!)

Nedan finns en länk till ett anmälningsformulär, där man fyller i sina
personuppgifter. Detta formulär är öppet fram till söndag, och kort
därefter kommer en utlottning att ske.

Länk till anmälan:
[Anmälningsformulär](http://goo.gl/forms/n3h9mYvbxC)

Lycka till!