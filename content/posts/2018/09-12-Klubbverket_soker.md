---

title: Klubbverket söker Klubbverkare!
date: 2018-09-12
authors: ["DVKV"]
tags:
  - "Arkiv"
  - "Alla"
  - "DVKV"

---

- Vill du engagera dig inom sektionen men är osäker på hur mycket tid du vill lägga ner?
- Gillar du att träffa nya människor - både inom programmet men också inom andra program?
- Vill du vara med och planera höstens fetaste fester och andra sociala event?
- Vill du också sitta och leka runt i paint för att sprida ordet om nästa fest?

Om svaret är ja på någon av ovanstående frågor - sök till klubbverket, det blir kul!


Men vad är då klubbverket för något?

Klubbverket fungerar som ett utskott inom Uppsala Datavetetares styrelse och leds av en klubbmästare. Klubbverket anordnar fester och andra sociala arrangemang för studenter inom sektionsföreningen men även tillsammans med andra föreningar. 

Att vara med i klubbverket innebär att närvara på regelbundna möten ca. 1 gång/vecka och att hjälpa till med planering och marknadsföring av olika evenemang. Det är ett perfekt första engagemang där man får arbeta i en grupp där man kommer riktigt nära varandra. Självklart fungerar det bra att vara med oavsett om man har tidigare erfarenheter eller inte.

[Ansök här!](https://docs.google.com/forms/d/e/1FAIpQLSfnR1_oyHSocY2AEt_w4KW2TBPSycbqBJDTiE3z-x8susoqVQ/viewform)

Vid frågor maila gärna dv-klubb@utn.se