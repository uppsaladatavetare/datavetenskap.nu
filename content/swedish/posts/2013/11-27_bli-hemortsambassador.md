---

title: Bli hemortsambassadör!
date: 2013-11-27
authors: ["PR-Amanuens"]
tags:
  - "Arkiv"
  - "Alla"

---

Vill du berätta för elever i din förra hemstad om hur det är att plugga
vid Uppsala universitet? Ta då chansen att bli hemortsambassadör.

Du som pluggar teknik eller naturvetenskap har chansen att bli
hemortsambassadör. Det innebär att du under våren får möjlighet att åka
till din gamla gymnasieskola eller komvux och berätta om studier och
studentliv i Uppsala. Besöken äger rum från början av februari fram till
den 1 april. Besöket sker i en eller flera klasser och som
hemortsambassadör berättar du om ditt utbildningsprogram, hur det är att
vara student och varför du valt just Uppsala universitet. Till din hjälp
har du ett presentationsprogram med bilder som finns för alla program.

Du får 500 kronor i skattepliktigt arvode plus ersättning för resan (tåg
eller buss).

 Mer information om hemortsambassadörsverksamheten finns här:
  http://www.teknat.uu.se/Student/jobba/Hemortsambassador
 och på facebook: http://www.facebook.com/events/558718314211341