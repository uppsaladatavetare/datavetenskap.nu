---

title: IT/DV-Dagarna 2015!
date: 2015-03-16
authors: ["PR-Amanuens"]
tags:
  - "Arkiv"
  - "Alla"

---

Den 24-26 mars är det återigen dags för IT/DV dagarna. Det kommer att
vara tre roliga och intressanta dagar.

Dessa event är till för alla som läser DV eller IT, oavsett årskurs.
Självklart ska man gå för att få en bättre koll på arbetsmarknaden men
även för att bli inspirerad och lära känna varandra, eller bara ha
roligt!

Alla event under DV/IT dagarna är naturligtvis helt frivilliga och
kostnadsfria, på de flesta lunchföredrag kommer ni att bli bjudna på mat
av det företag som håller i föredraget. Det är dock viktigt att man
anmäler sig för att få mat!

 **Kvällsevent med Accenture (Tisdag 24/3 kl: 18-21 på Uthgård)**
 Obs. begränsat antal platser!
 Lär känna Accenture och prova på att vara IT-konsult för en kväll!
 Under kvällen kommer du att få chansen att få en närmare inblick i
  Accenture och hur livet ser ut som IT-konsult. Du kommer få testa att
  lösa real life Case i en avslappnad miljö med support från erfarna
  konsulter. Accenture kommer även bjuda dig på mat och dryck under
  kvällen.

Eventet riktar sig främst till dig som läser 4:e eller 5:e året men alla
andra årskurser är också välkomna i mån av plats!

 **Frukostföreläsning med Spire (Onsdag 25/3 kl: 9-10 i Å2005)**
 Institutionen bjuder på frukost och Alumn berättar om deras resa –
  från studier till eget företag.
 Vi kommer att prata om hur det är att starta ett eget företag under
  studietiden. Vi kommer att reflektera kring vad vi har lärt oss från
  universitetet, men också vad vi aldrig fick lära oss. Vi vill berätta
  vår historia – och varför man med en ingenjörsexamen i ryggen väljer
  en annan väg än den utstakade.

 **Lunchföreläsning med June (Onsdag 25/3 kl: 12-13 i Å2005)**
 June bjuder på lunch och berättar mer om företaget och hur dem i över
  15 över har hjälpt TV- och mediabranchen att skapa snabbare, smartare
  och mer effektiva IT-lösningar.

 **Lunchföreläsning med Knowit (Torsdag 26/3 kl: 12-13 i Å2005)**
 Är du nyfiken på att veta vad som händer efter examen? Vill du veta
  mer om vad konsultrollen innebär hos ett stort men samtidigt litet
  konsultbolag?
 Under föreläsningen får du chans att höra mer om vilka jobbmöjligheter
  det finns hos Knowit. Du kommer att få veta mer om vägen från
  universitet till rollen som konsult och vilka spännande möjligheter
  det kan innebära!

 **Kursvalsmässa (Torsdag 26/3 kl: 13-15 i Mässen)**
 Nu när det snart är dags att välja kurser så anordnas i vanlig ordning
  en Kursvalsmässa. Detta är främst för de årskurser som har möjlighet
  att välja egna kurser men alla är välkomna!

Anmäl er på följande länk: `Anmälan till IT/DV-dagarna
2015 <http://goo.gl/forms/exxR1TF3Ez>`