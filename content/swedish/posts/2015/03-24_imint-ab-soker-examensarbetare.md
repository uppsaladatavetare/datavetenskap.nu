---

title: Imint AB söker examensarbetare!
date: 2015-03-24
authors: ["PR-Amanuens"]
tags:
  - "Arkiv"
  - "Alla"

---

Imint AB är ett mjukvarubolag med kontor i Uppsala Science Park.
Företaget har sitt ursprung i forskning vid Centrum för bildanalys vid
Uppsala universitet.

Nu söker de två examensarbetare, ett på 10 veckor, och ett på 20 veckor.
Såhär beskriver de själva exjobben:

”1. Examensarbete på 10 veckor (BSc): Kodgenerering och kodanalys.
Utveckling och integrering av ett LINT-liknande verktyg för statisk
kodanalys, för att göra mjukvaruutveckling mer effektiv, och öka
kvaliteten i kodningsstil. Verktyget bör även kunna mäta vilka
produktivitetsförbättringar som åstadkoms. Läs mer här: `Kodgenerering
och
kodanalys <http://www.imint.se/careers/bachelor-theis-code-generation-and-coding-style>`.”

”2. Examensarbete på 20 veckor (MSc): Videomjukvara och
beslutsstödsalgorimter för redigering. Privatpersoners egna videoklipp
från smartphones håller oftast inte måttet, eftersom för mycket
ointressant eller dålig video spelas in, och få tar sig tiden att
redigera efteråt. Examensarbetet utgår från pågående forskning om
videobaserad rörelseanalys och kvalitetsmått, och syftar till att ta
fram nya algoritmer för att automatiskt ta fram förslag till användaren
om hur ett videoklipp kan segmenteras och klippas. Läs mer här:
`Videomjukvara och beslutsstödsalgorimter för
redigering <http://www.imint.se/careers/master-thesis-within-video-software-and-editing-algorithms-20w>`.”

Därutöver söker Imint juniora mjukvaruutvecklare för fast anställning,
med följande förkortade beskrivning:

”Denna roll har fokus på levererbara produkter och kundintegration.
Imints mjukvara Vidhance Mobile integreras som mjukvarukomponenter
direkt i kundens produkt (som till exempel en smartphone), och som en
utökning till operativsystemets abstraktionslager för kamerahårdvara. I
dagsläget stöds Android, men andra operativsystem kan tillkomma i
framtiden. För denna roll värdesätts kvalitetsmedvetenhet, bra
kommunikationsförmåga, och ett intresse av att stödja ingenjörer hos
några av världens mest kända smartphonetillverkare.”

Verkar det intressant? Läs fullständig jobbannons här: `Annons – Junior
mjukvaruutvecklare <http://www.imint.se/careers/junior-mjukvaruutvecklare-produktintegrat%C3%B6r>`