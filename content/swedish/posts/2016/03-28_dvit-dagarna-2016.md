---

title: DV/IT-Dagarna 2016!
date: 2016-03-28
authors: ["PR-Amanuens"]
tags:
  - "Arkiv"
  - "Alla"

---

Nu är det dags för årets DV/IT-dagar! Självklart ska man gå för att få
en bättre koll på arbetsmarknaden, men även för att bli inspirerad och
lära känna varandra!

Alla event under DV/IT-dagarna är helt frivilliga och kostnadsfria. På
lunchföredragen bjuds det på mat av de företag som håller i
föreläsningen. Det är dock viktigt att man anmäler sig för att få mat! 

**Här anmäler ni er till
eventen:** [http://goo.gl/forms/6lj50UbRXS](http://goo.gl/forms/6lj50UbRXS)

**OBS: Anmälan stänger tisdagen den 29:e mars kl. 23:59!** Det är
begränsat med platser; vi hör av oss dagarna innan eventet om man fått
plats.

Det finns även ett
Facebook-event: \ [https://www.facebook.com/events/1010463469023754/](https://www.facebook.com/events/1010463469023754/)

**Schema:**

**12:15-13:00, 4/4 – Lunchföredrag med Telia**

Fyra personer från Telias utvecklingsavdelning i Uppsala kommer och
berättar om vad Telia kan erbjuda er studenter. Eventet riktar in sig på
jobb och exjobb.

Plats: Polhemsalen, Ångström. 

—-

**12:15-13:00, 5/4 – Lunchföredrag med Drivhuset**

Kom och inspireras av Uppsala-entreprenören som startade sitt första
företag under gymnasietiden. Hans har sedan dess registrerat ett
spelutvecklarföretag på börsen, samt varit med och utvecklat Hansoft
till det framgångsrika företag det är idag.

Hans Dahlström kommer att berätta om medgångar, motgångar, utmaningar
och möjligheter under sin entreprenöriella resa, och under föreläsningen
kommer du också få ta del av det stöd som finns att tillgå kostnadsfritt
om du vill starta företag eller realisera en idé. 

Plats: Polhemsalen, Ångström.

—-

**12:15-13:00, 6/4 – Masterprogram-information för DV-studenter**

Information till dig som funderar på att plugga vidare på
masterprogrammet inom datavetenskap här i Uppsala. Det bjuds på lunch,
men det är drop-in som gäller, och tredjeårsstudenter har förtur!

Plats: P1211, ITC.

—-

**18:00-21:00, 6/4 – Kvällsevent med Accenture**

En stor trend just nu är Internet of Things (IoT). Men vad betyder
egentligen IoT och är det bara en övergående trend eller erbjuder IoT
möjligheter för företag att skapa värde för sina kunder? Under denna
kväll skulle vi vilja ta tillfället i akt att svara på dessa frågor och
presentera hur Accenture jobbar med att digitalisera verksamheter. Du
kommer även få chansen att testa att lösa ett problem där fokus ligger
på att använda uppkopplade enheter.

Så välkommen till en kväll där du får lära känna Accenture. Vi vill att
kvällen ska vara interaktiv så ställ gärna frågor och kom med
funderingar på hur det är att vara konsult. Accenture kommer även bjuda
dig på mat och dryck under kvällen.

Plats: Uthgård

—-

**12:15-13:00, 7/4 – Lunchföredrag med Webbgaraget**

Webbgaraget kommer berätta hur det är att att jobba på en mindre webbyrå
i Uppsala och vilka fördelar det har jämfört med att kanske bli konsult
i t.ex. Stockholm. Föreläsningen kommer dels att täcka de tekniker som
Webbgaraget jobbar med, men även hur ett projekt går till från idé till
utförande och hur en typisk arbetsdag ser ut.

Plats: Å2005, Ångström.