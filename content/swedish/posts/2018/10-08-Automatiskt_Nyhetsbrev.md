---

title: Automatiskt Nyhetsbrev!
date: 2018-10-08
authors: ["Informationsansvarig"]
tags:
  - "Arkiv"
  - "Alla"

---

Hej hopp allihopa! Informationsansvarig här!

Jag har länge arbetat med att försöka minska vårt beroende av facebook som primära källa vad gäller informationsutskick från sektionen. För ett par veckor sedan startade jag ett nyhetsbrev där jag (försökte) sammanfatta all info jag har fått in under veckan för att sedan maila ut till alla prenumeranter. Jag insåg däremot ganska snabbt att det blev relativt jobbigt för mig så jag har istället jobbat med att automatisera nyhetsbrevet. Detta fungerar i nuläget som så att Mailchimp varje vecka, måndag kl 07:00 pingar vårt RSS-feed här på webbsidan och automagiskt bygger ett mail med alla posts som har gjorts här under veckan. Mailchimp gör dessutom en statusuppdatering på facebooksidan och länkar till mailet. I och med detta är nu webbsidan vår primära källa som alla andra våra tjänster hämtar sin info ifrån, inklusive TV:n nere i Foobar! Jag vill därför uppmana er att ni därför också går direkt hit när ni vill ha koll på läget. Mitt nästa projekt är nämligen att redesigna webbsidan, med prio att göra den mer mobil-anpassad!


Med det sagt, möjligheten att själv välja om man vill få nyheter från sektionen eller klubbverket (eller båda) ligger just nu på is. Alla kommer få dessa mail oavsett. Sorry! Det är definitivt någonting jag kskulle vilja fixa framöver, men det hela hänger just nu på att vår webbsida bara kan generera ett feed för varje kategori. Rimligen skulle man vilja kunna kombinera feeds fritt men ack. Det får bli ett projekt för framtiden. Däremot vad jag kan se hitils är det bara en av alla som har anmält sig på listan som INTE vill ha mail från klubbverket, så det spelar kanske inte så stor roll i det stora hela även om jag gärna vill att *alla* ska vara nöjda. Jag tvivlar i vilket fall som helst på att dessa mail kommer dränkas av klubbverks relaterad info!


Det var mest det jag ville säga, men ha gärna lite tålamod nu i början när jag testar allt. Det kan mycket väl vara så att det här krånglar en hel del och jag jobbar konstant med detaljerna. Om ni skulle upptäcka någonting knasigt, mejla mig gärna asap på dv-info@utn.se!

Puss och kram!