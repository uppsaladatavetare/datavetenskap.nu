---

title: Märkesdesign-tävling
date: 2018-10-28
authors: ["Informationsansvarig"]
tags:
  - "Arkiv"
  - "Alla"

---

Vill du vara med och designa nästa sektionesmärke??!!

Sektionen har slut på sektionsmärken (Skölden, Portal-märkena) och behöver nya designer för i år, men denna gång kommer vi låta er vara med och bestämma!


Så här kommer det gå till:

Alla har just nu två veckor på sig att skicka in förslag till dv-info@utn.se (deadline lördag 10:nde November!), därefter kommer styrelsen att välja ut dom bästa förslagen som sedan kommer gå vidare till offentlig omröstning där ni åter igen får vara med och påverka genom att rösta på just ert favoritbidrag! Omröstningen kommer att vara ytterliggare en vecka, alltså fram till lördag den 17:nde November! Med lite tur kommer märkena lagom till julafton. Om inte tomten är alldeles för upptagen, dvs.


Det bör också tilläggas att det finns god chans att det kommer bli flera vinnande bidrag som alla kommer tryckas upp då årets märkes-budget är väldigt saftig!


Lite allmänt om designen:

Eftersom det är sektionsmärken som ska designas och det är sektionens budget som går åt ser vi gärna att din design innehåller en "Consbox" (Sektionens logga, den där lådan med två pilar, ni vet) och/eller "Uppsala Datavetare" i text någonstans. Självklart behöver inte hela designen omfatta loggan om det nu är så att du har någon jättespace:ad out-of-the-box ide, men kom ihåg att syftet är att representera sektionen! Designer med icke-rumsrena motiv kommer därför också att diskvalificeras. Är du osäker på om din design tänjer på reglerna? Prova att skicka in ändå! I värsta fall får du bara lite skäll av mig. (med skäll menas konstruktiv kritik och synpunkter för förbättringar).


**FAQ**


**"Men hallå! Jag är jättedålig på att rita!!11!!1!"**

Det är lungt! Skicka in din ms-paint skiss ändå! Har du en bra ide som styrelsen diggar hjälper vi gärna till att visualisera dina vildaste drömmar!


**"VaD FåR MaAn oM mAn vInNEr DåHH hÖhöH"**

Well, din design blir tryckt och du kan äntligen hävda dig som publicerad konstnär om programmeringslivet skulle skita sig. DV's pärm med gamla märken är ett ytterst respekterat galleri i konstvärlden och lockar samlare ända ner från Jönköping. Utöver det utlovar jag också att dom vinnande designarna (designersarna?) får x antal märken med sin egen design gratis. (med x antal menas >= 0, exakta kardinaliteten återkommer vice-kassör med).


**"vaaaaaaaaaaaaaaaaaaaaaad kostar märkena DÅ!?"**

Vi vill ju att så många som möjligt ska bära sektionsmärkena på sin ovve så dom brukar oftast vara rätt så billiga, räkna med typ 15-25kr. Det beror egentligen helt på hur många märken vi trycker, men mer info om det kommer!


**"Jag har mer frågor!"**

Kul! Maila mig asap på: dv-info@utn.se