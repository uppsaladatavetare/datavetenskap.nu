---

title: Nominera till årets Uppsalastudent 2019
date: 2019-09-27
authors: ["Informationsansvarig"]
tags:
  - "Arkiv"
  - "Alla"

---

Stipendiets syfte är att främja unga människors insatser vid Uppsala universitet 
i en anda av entreprenörskap och kreativt tänkande. Stipendiet är på 100 000 kronor. 
Stipendiet delas ut i samband med Anders Wall-föreläsningen i entreprenörskap 
den 19 november. Sista nomineringsdag är **2 oktober**.

**Vem kan nomineras?**

Stipendiet tilldelas en student som har utmärkt sig för goda, kreativa insatser 
vid Uppsala universitet, deltagit i kår och/eller nationsliv, eller gjort särskilda 
insatser till stöd för andra studenter, alternativt utvecklat entreprenörskap med 
anknytning till universitetets utbildnings- eller övriga verksamhet. Den nominerade 
skall ha goda studieresultat och fullgjort en stor del av sina studier men inte 
avslutat sin grundutbildning. 

**Vem kan nominera och hur gör man?**

Alla med anknytning till universitetet såväl organisationer som enskilda får lämna 
nomineringar. Det kan vara till exempel enskilda studenter och lärare, studentnationer, 
fakultetsnämnder, institutioner, andra föreningar och sammanslutningar. 

**Nomineringen ska innehålla följande uppgifter:**

Information om dig som nominerar:

* Förnamn
* Efternamn
* E-post
* Mobilnummer

Information om den du nominerar:

* Förnamn
* Efternamn
* Födelsedatum, åååå-mm-dd
* E-post
* Mobilnummer

Ange program eller kurs för innevarande termin som den nominerade studerar

Om du vill åberopa meriter inom nations-, kår- och/eller föreningslivet för den 
nominerade bör du ange tidsperiod för uppdragen, uppdragens karaktär och titel, 
samt om den nominerade i fråga har gjort något utöver det vanliga för att främja 
och utveckla verksamheten. 

Förslaget skall vara utförligt motiverat och oss tillhanda senast den 2 oktober. 
Nominering av stipendiat sker via nominera@uadm.uu.se.