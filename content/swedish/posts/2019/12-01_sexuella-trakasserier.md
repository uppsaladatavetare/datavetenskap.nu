---

title: Sexuella trakasserier
date: 2019-12-01
authors: ["Informationsansvarig"]
tags:
  - "Arkiv"
  - "Alla"

---

Det har kommit till styrelsens kännedom att det har förekommit sexuella trakasserier. 
Sektionen har NOLLTOLERANS mot detta och styrelsen kommer tillsammans med klubbverket 
att jobba aktivt för att detta ska få ett slut. 

Mycket kan ske omedvetet och det kan vara svårt att veta vad som är okej eller inte då det är väldigt individuellt. Det är viktigt att se till att samtycke finns och tänka efter innan man agerar då det är jobbigt att säga ifrån. Kramar kan i sig vara något oskyldigt mellan vänner. Tyvärr utnyttjas dessa till att skapa kroppskontakt på ett sätt som gör den ena parten obekväm. Exempelvis att lägga en hand på ländryggen eller precis innanför tröjan. Andra exempel på handlingar som kan skapa obehag är att ge massage, att kittlas och att lägga sin hand på den andra personens lår.

Om du skulle känna dig utsatt är det viktigt att våga säga till! Våga berätta! Du skapar inte dålig stämning genom att säga ifrån, och du har styrelsen, klubbverket och många, många fler bakom dig.  

Om det skulle ske någonting under ett evenemang som sektionen arrangerar kan man vända sig till klubbverket, en klubbmästare, eller någon annan i styrelsen. Det finns också många andra alternativ dit du kan vända dig:

- Styrelsen/Studiesocialt ansvarig
    - https://www.datavetenskap.nu/foreningar/ud-2/styrelsen/ 
    - dv-soc@utn.se 

- UTN:s Studiesocialt ansvarige (tystnadsplikt)
    - soc@utn.se

- Q+ (tystnadsplikt)
    - qplus@it.uu.se 

- Olle Gällmo, Studievägledare för DVk (tystnadsplikt)
    - olle.gallmo@it.uu.se

- Studenthälsan/kurator (tystnadsplikt)
    - Studenthälsans telefon för rådgivning och bokning av tid
    - (Du kan inte boka besök via e-post eller genom att besöka mottagningen.)
    - Telefon: 018-471 69 10
    - Telefontider: måndag–fredag: 12.45–14.00.
    - Mer info: https://www.uu.se/student/stod-och-service/studenthalsan/mottagning-studenthalsan/

- Universitetskyrkan (tystnadsplikt)
    - Vi i Universitetskyrkan finns till för att lyssna och samtala. Vi tror oss inte ha facit till livet men kanske kan vi tillsammans, med hjälp av våra gemensamma erfarenheter, hitta en lösning på problemen. Vi har tystnadsplikt och finns till för alla oavsett trosinriktning, etnicitet  eller sexuell identitet.
    - Samtalen är kostnadsfria.
    - Ring eller mejla för att boka tid. Telefonnummer och e-postadresser finner du under kontakt.
    - https://uppsala.universitetskyrkan.se/kontakt